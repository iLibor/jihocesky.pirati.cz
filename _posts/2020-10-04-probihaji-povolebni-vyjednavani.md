---
layout: post
category: blog
published: true
title: 'Jihočeští Piráti slaví úspěch v krajských volbách prací, mají 9 zastupitelů, nyní probíhají povolební vyjednávání'
date: '2020-10-04'
author: Piráti Jihočeský kraj
image: 2020/jednani.jpg

description: 'DĚKUJEME za účast ve volbách a za vaši přízeň. Budeme pracovat tak, jak jsme se k tomu zavázali vlastním voličům i široké veřejnosti.'
tags:
  - Volby 2020
  - Volby
  - Události
---
České Budějovice, 4. října 2020 - Piráti uspěli v krajských volbách, získali nově 94 zastupitelů, z toho v Jihočeském kraji devět. 
„Mám radost z toho, že nám lidé dali důvěru. Děkujeme všem, kteří přišli k volbám a mohu slíbit, že budeme pracovat tak, jak jsme se k tomu zavázali,“ 
okomentoval výsledky lídr Lukáš Mareš. 

V současné době probíhají povolební vyjednávání se všemi stranami, které získaly mandáty. Piráti se snaží udělat vše pro to, aby bylo možné naplňovat 
vlastní program, ale situace není jednoduchá.

„Nejvíc práce můžeme odvést v koalici, ale nemůžeme do ní jít za každou cenu i s lidmi, kteří pro nás nejsou přijatelní. To je zřejmé 
i z naší povolební strategie, kterou samozřejmě musíme dodržet. Sešli jsme se už se zástupci většiny ostatních stran hned odpoledne po 
volbách a další jednání probíhají dnes. Shodli jsme se na jasné preferenci: koalice Piráti, KDU+TOP09, ČSSD, STAN a Jihočeši 2012. 
Teď je to na potenciálních partnerech, jak se k tomu postaví,“ doplnila Veronika Kovářová, nově zvolená předsedkyně zastupitelského klubu jihočeských Pirátů.
 
O výsledcích jednání budou Piráti otevřeně informovat.

