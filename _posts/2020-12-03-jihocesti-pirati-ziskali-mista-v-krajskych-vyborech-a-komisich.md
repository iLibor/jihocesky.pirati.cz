---
layout: post
category: blog
published: true
title: 'Jihočeští Piráti získali místa v krajských výborech a komisích'
date: '2020-12-03'
author: Luboš Kudláček
image: 2020/vak312.jpg

description: 'Ve výborech Zastupitelstva Jihočeského kraje a v komisích Rady Jihočeského kraje získali Piráti celkem 16 míst. Pozice ve finančním výboru obsadili
 Josef Soumar a Tomáš Posekaný, ve výboru pro výchovu, vzdělávání a zaměstnanost Júsuf Traore a Lucie Korytářová, ve výboru pro podporu hospodářského rozvoje 
 zasedne Josef Soumar s Bohuslavem Švehlou, v dopravním výboru bude Martin Kákona, ve výboru pro venkov, zemědělství a životní prostředí budou za Piráty 
 působit Dan Leština a Veronika Kovářová, ve zdravotním výboru Lukáš Mareš a Jan Hošek.  Předsedou kontrolního výboru se stal Jan Novák. Nominanti Pirátů do 
 jednotlivých výborů vzešli z výběrových řízení, to samé platí i pro komise, kde v té sportovní zasedne Jaromír Kopřiva, v kulturní bude Jan Novák, 
 v komisi pro cestovní ruch Jiří Roubíček a v sociální komisi Júsuf Traore.'
tags:
  - Zastupitelstvo
  - Krajské expertní týmy
---
**Ve výborech Zastupitelstva Jihočeského kraje a v komisích Rady Jihočeského kraje získali Piráti celkem 16 míst. Pozice ve finančním výboru obsadili
 Josef Soumar a Tomáš Posekaný, ve výboru pro výchovu, vzdělávání a zaměstnanost Júsuf Traore a Lucie Korytářová, ve výboru pro podporu hospodářského rozvoje 
 zasedne Josef Soumar s Bohuslavem Švehlou, v dopravním výboru bude Martin Kákona, ve výboru pro venkov, zemědělství a životní prostředí budou za Piráty 
 působit Dan Leština a Veronika Kovářová, ve zdravotním výboru Lukáš Mareš a Jan Hošek.  Předsedou kontrolního výboru se stal Jan Novák. Nominanti Pirátů do 
 jednotlivých výborů vzešli z výběrových řízení, to samé platí i pro komise, kde v té sportovní zasedne Jaromír Kopřiva, v kulturní bude Jan Novák, 
 v komisi pro cestovní ruch Jiří Roubíček a v sociální komisi Júsuf Traore.**

*„Jsem rád, že koalice se vůči opozici chová demokratičtěji, než bylo v našem kraji zvykem, ovšem stále je co vylepšovat. Například jsem přesvědčený, 
že opozice by měla mít v kontrolním výboru většinu, stejně tak, že by měla mít předsednictví finančního výboru,“* okomentoval průběh jednání 
zastupitelstva předseda kontrolního výboru a krajský zastupitel Jan Novák.

Oproti minulosti  Piráti zaznamenali posun k lepšímu, dříve totiž neměly opoziční strany zastoupení ve všech výborech, jak upozorňuje další krajský zastupitel Josef Soumar:

*„Nebylo zvykem, aby opoziční strana měla zastoupení v každém výboru a komisi Jihočeského kraje, proto jsem velmi rád, že Piráti mají zastoupení 
ve všech zřízených poradních orgánech. Je to pro nás možnost navázat na pragmatickou a věcnou politiku, kterou uplatňujeme na všech úrovních místní, 
krajské i celostátní politiky. Naši členové budou mít možnost konzultovat a realizovat své nápady a připomínky. I nadále budeme poskytovat zpětnou vazbu
 k úkonům a materiálům, které dané komise a výbory ze své podstaty řeší.“*

Pirátští členové jednotlivých výborů a komisí budou mít při práci podporu a pomoc krajských expertních týmů, jak uvádí krajský zastupitel 
a člen výboru pro dopravu Martin Kákona:

*„Naši zástupci v krajských orgánech vzešli z výběrového řízení, které jsme uspořádali v rámci zastupitelského klubu, 
kam se mohli přihlásit naši příznivci. Zastoupení v komisích a výborech je ale pouze pomyslnou špičkou ledovce. Tito 
lidé se opírají o podporu krajských expertních týmů, které máme zřízeny pro jednotlivé odborné oblasti.“* 
