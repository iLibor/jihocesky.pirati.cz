---
layout: post
category: blog
published: true
title: 'Zrušení komisí jako odveta soběslavské rady města členům petičního výboru'
date: '2020-11-24'
author: Piráti pro Soběslav
image: 2020/sobeslav-24.jpg

description: 'Důvodem zrušení komisí je údajně nedostatečná činnost obou komisí. Komise pro IT se sešla 5x a prošla třemi personálními změnami včetně pozice předsedy.'
tags:
  - Soběslav
  - Události
---
Rada města Soběslavi na svém listopadovém jednání rozhodla o zrušení komise pro informační technologie a komise pro životní prostředí a odpadové hospodářství, 
jejíž pravomoc byla nově svěřena komisi stavební. Odvolanými členy komisí jsou především zástupci opozice a mimo jiné i členové petičního výboru - Miloš Bučinský 
(zastupitel za Piráty pro Soběslav, člen petičního výboru), Jan Černý (zastupitel za Piráty pro Soběslav), Zdeněk Kozlíček (člen petičního výboru) a 
Zdeněk Vedral (člen petičního výboru).

Důvodem zrušení komisí je údajně nedostatečná činnost obou komisí. Komise pro IT se sešla 5x a prošla třemi personálními změnami 
včetně pozice předsedy. Za tu dobu stihla navrhnout veřejnou Wi-Fi na náměstí či zrevidovat obsah městských webových stránek. 
Komise životního prostředí a odpadového hospodářství se sešla 9x a její zásluhou je například větší počet stanovišť na tříděný odpad či lepší péče o městskou zeleň.

Piráti pro Soběslav nesouhlasí s tvrzením, že by činnost komisí byla nedostatečná. Neustálé personální změny v IT komisi, 
neochota rady města akceptovat komise jako svůj poradní orgán a reagovat na jejich výstupy, jsou těmi zásadními problémy. 
Za zrušením obou komisí nevidíme snahu rady města zlepšit fungování města, ale snahu eliminovat odpůrce nekontrolovatelné výstavby v průmyslové zóně. 

Piráti pro Soběslav