---
layout: post
category: blog
published: true
title: 'Ohlédnutí za krajskou kampaní. Kde jihočeští Piráti vyhráli volby?'
date: '2020-10-12'
author: Luboš Kudláček
image: 2020/bs.png

description: 'Situace s epidemií nemoci Covid-19 je čím dál vážnější. Nemocných čím dál rychleji přibývá, lůžka v nemocnicích se plní a nejhorší je, že v současné době příliš nevidíme na konec.'
tags:
  - Volby
  - Volby 2020
---
V první řadě je potřeba poděkovat všem dobrovolníkům a dalším účastníkům kampaně, stejně jako všem voličům, kteří dali jihočeským Pirátům důvěru.

Během kampaně jsme navštívili všechna větší jihočeská města, ale i řadu menších obcí. Lidé mohli Piráty potkávat na ulicích při rozdávání Pirátských listů, 
hovořit s nimi, na cokoli se zeptat i naslouchat jejich názorům. Základem byl a je program, prohlášení, které udává, co chtějí Piráti v krajském zastupitelstvu dělat, 
co chtějí prosazovat a co naopak odmítat. Tento program byl také podstatou komunikace nejen ve zmíněných Pirátských listech, ale také na webu a na sociálních sítích. 
Naším cílem bylo dostatečně vysvětlit všechny myšlenky a naše důvody, proč jsou podle Pirátů ta či ona řešení nejlepší pro budoucnost všech obyvatel kraje.

**Jaké nástroje jsme použili v kampani?**

Kromě komunikace offline i online projel několikrát krajem pirátský autobus symbolizující předěl mezi minulostí a budoucností, kterou nyní máme možnost měnit k lepšímu. 
Lidé mohli na řadě míst usednout na pirátské lavičky vyrobené z vysloužilých palet a v omezeném množství jsme použili i další reklamní prostředky, např. plakáty, 
bannery pověšené u dobrovolníků apod. Stále však platí, že Piráti nechtějí vytvářet reklamní smog, proto jsme neplatili za billboardy a stěžejním prvkem kampaně 
zůstal především skutečný kontakt s širokou veřejností.

**Jaké jsou výsledky voleb a co bude dál**

V nemálo obcích získali jihočeští Piráti prvenství. Šlo např. o Drunče, Jarošov nad Nežárkou, Majdalenu, Ponědrážku, Příbraz, Komárov, Radenín, 
Lažany, Frymburk, Tálín, Želnavu a další. Někde jsme oproti minulým volbám do Evropského parlamentu zaznamenali nárůst počtu hlasů v procentech, 
jinde máme naopak pokles. 

**Celkově jsme získali hlasy od 12,85 % voličů a tím také 9 mandátů pro výkon funkce krajského zastupitele. 
Máme tak nyní 9 lidí, kteří budou moci pracovat na realizaci programu, který voličům již v kampani představili.** Jejich práci může sledovat každý např. 
na [Facebooku](https://www.facebook.com/pirati.jck), [Twitteru](https://twitter.com/PiratiJcK) nebo [webu](https://jihocesky.pirati.cz/).

