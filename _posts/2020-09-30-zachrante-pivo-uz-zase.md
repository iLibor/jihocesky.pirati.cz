---
layout: post
category: blog
published: true
title: 'Zachraňte pivo! Už zase.'
date: '2020-09-30'
author: Veronika Kovářová
image: 2020/veronika-3.jpg

description: 'Lokální soběstačnost v produkci potravin, oblečení, ale i potřeb pro domácnost je nejen ekonomickou a ekologickou cestou, ale především cestou bezpečnou pro krizové stavy.'
tags:
  - Živnostníci
  - Události
---
Zachraňte pivo je sympatická výzva, která reagovala na situaci, kdy se stálý odběr lokálních piv do hostinců zrušil a pivo přebývalo v tancích pivovarů. 
Líbí se mi, jak přesně to nazvali: „Zachraňte pivo” a nikoliv: „Zachraňte pivovary”, protože, když se výrobky producentů nebudou muset zkažené zlikvidovat, 
nebude potřeba zachraňovat pivovary. Neříkám, že budou mít na růžích ustláno, ale budou moci udržet výrobu snáze. A tak je to se všemi producenty, 
když budou mít odbyt svých produktů a výrobků, nebudou existenčně závislí jen na státních balíčcích, podpoře, zkrátka pomoc od státu zhora. 
Pomohou si sami, jak to ostatně dělali vždycky. To je také jeden z důvodů, proč my, spoluobčané, máme být za osoby samostatně výdělečně činné rádi. 
Protože jsou samostatní a vždycky byli.

Bohužel krize ukazuje, jak málo se můžeme spolehnout na pomoc vlády. A proto si myslím, že bychom měli my všichni přemýšlet nad tím, jak nejen zachránit pivo, 
ale jak zachránit sýry, chleby, koláče, maso, ovoce. Především, jak podpořit drobné živnostníky, aby si pomohli sami. 
Je to úkol pragmatický, protože každý člověk, který přijde o svou živnost a přihlásí se na úřad práce, stane se dalším výdajem ze státní kasy. 

Lokální soběstačnost v produkci potravin, oblečení, ale i potřeb pro domácnost je nejen ekonomickou a ekologickou cestou, ale především cestou bezpečnou 
pro krizové stavy. Piráti zahrnují podporu lokálních producentů, především v oblasti zemědělství, mezi svoje priority. V programových bodech například tak, 
že kraj jako zřizovatel nemocnic a středních škol, apod. by mohl nasmlouvat dodávky lokálních potravin a podpořit tak menší zemědělce ve svém bezprostředním okolí.

V tuhle chvíli je to na nás všech. Podpořme samostatnost a přežití lokálních producentů a řemeslníků z jihočeského kraje! 

Připravila jsme webovou stránku [www.jihoceskatrznice.cz](https://www.jihoceskatrznice.cz/), která si dává za úkol seznámit vás s nabídkou produktů 
jihočeského kraje. Začala jsem ji plnit producenty se značkou Regionální produkt a budu pokračovat dále. 
Budu ráda i za Vaši pomoc a tipy na jihočeské producenty. 

Veronika Kovářová
