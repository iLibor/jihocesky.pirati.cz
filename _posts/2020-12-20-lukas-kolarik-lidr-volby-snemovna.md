---
layout: post
category: blog
published: true
title: 'Lukáš Kolářík je lídrem Pirátů za Jihočeský kraj pro volby do Poslanecké sněmovny Parlamentu ČR'
date: '2020-12-20'
author: Luboš Kudláček
image: 2020/lukas_kolarik3.jpg

description: 'V primárních volbách Pirátů v Jihočeském kraji se lídrem kandidátní listiny pro nadcházející volby do Poslanecké sněmovny Parlamentu ČR stal Lukáš Kolářík. Současný poslanec, který se kromě jiného snaží narovnat systém exekucí, byl lídrem za Jihočeský kraj i v předchozích volbách v roce 2017.'
tags:
  - Volby
  - Lukáš Kolářík

---
**V primárních volbách Pirátů v Jihočeském kraji se lídrem kandidátní listiny pro nadcházející volby do Poslanecké sněmovny Parlamentu ČR stal Lukáš Kolářík. Současný poslanec, který se kromě 
jiného snaží narovnat systém exekucí, byl lídrem za Jihočeský kraj i v předchozích volbách v roce 2017.**

*„Jihočeši mě už podruhé postavili do čela kandidátky, která bude v roce 2021 bojovat o sněmovnu. Získal jsem téměř 90procentní podporu, za kterou děkuji všem, 
kteří ve mne vložili svou důvěru. Pozici lídra vnímám jako velkou zodpovědnost nejen vůči krajskému sdružení, ale zejména vůči voličům. Chystám se postavit silný tým, 
který bude na podzim příštího roku útočit na vítězství ve volbách,“* uvedl Lukáš Kolářík.

Lukáš Kolářík vystudoval obor elektronické počítačové systémy na SOŠ Blatná a v minulosti pracoval mimo jiné jako obchodník s výpočetní technikou, vedoucí servisu a manažer prodejny se spotřební elektronikou. 
Nyní je společníkem a také technickým ředitelem ve firmě zabývající se poradenstvím v oblasti pokladních zařízení.

Piráty podporoval od jejich vzniku a od roku 2013 je aktivním členem. Byl předsedou místního sdružení Strakonicko a předsedou i místopředsedou krajského sdružení. Pochází z jihočeského městečka Katovice,
 kde pobýval většinu svého života, a nyní žije, z pracovních důvodů, v Písku. Má tři dcery (jedenáctiletá dvojčata a pětiletou dcerku), pro které by chtěl zajistit dobré podmínky pro život. To je také 
 jedním z mnoha důvodů, proč vstoupil do politiky.
