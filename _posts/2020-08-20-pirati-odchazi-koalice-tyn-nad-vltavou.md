---
layout: post
category: blog
published: true
title: 'Piráti odchází z koalice v Týně nad Vltavou, radní David Slepička šikanuje pracovníky úřadu, ODS ho drží ve funkcích'
date: '2020-08-20'
author: Piráti Jihočeský kraj
image: jan-novak.jpg

description: 'Piráti jsou v koalici v Týně nad Vltavou od komunálních voleb v roce 2018, kdy v zastupitelstvu města získali dva mandáty z jednadvaceti, uspěli v koaličních vyjednáváních a získali radního - lídra komunální kandidátky a současnou dvojku krajské - Jana Nováka. Nyní podal Jan Novák rezignaci a Piráti tak téměř po dvou letech koalici opouští. Důvodem je šikana (nejen) úřednic města ze strany jednoho z radních, Davida Slepičky, ale také jeho držení v pozici ředitele MCKV ze strany zástupců ODS.'
tags:
  - Události
  - Zastupitelstvo
  - Týn nad Vltavou
---
*Týn nad Vltavou, 20. 8. 2020* - **Piráti jsou v koalici v Týně nad Vltavou od komunálních voleb v roce 2018, kdy v zastupitelstvu města získali dva mandáty 
z jednadvaceti, uspěli v koaličních vyjednáváních a získali radního - lídra komunální kandidátky a současnou dvojku krajské - Jana Nováka. Nyní podal Jan Novák 
rezignaci a Piráti tak téměř po dvou letech koalici opouští. Důvodem je šikana (nejen) úřednic města ze strany jednoho z radních, Davida Slepičky, ale také jeho držení 
v pozici ředitele MCKV ze strany zástupců ODS.**

S Davidem Slepičkou mají Piráti neshody již delší dobu. David Slepička vstupoval a uzavíral koaliční smlouvu jako člen Sociální demokracie, 
následně ale přešel do hnutí Změna 2020. Na počátku letošního roku byl pak radou města dočasně pověřen vedením Městského centra kultury a vzdělávání.
 Od té doby dělá vše pro to, aby ředitelem této příspěvkové organizace města zůstal a  má v tom plnou podporu koaliční ODS, která oproti veřejným vyjádřením 
 o potřebě vypsání výběrového řízení na ředitele MCKV veškeré tyto snahy odsouvá, či přímo maří.

Jan Novák k současné situaci uvádí: 
*„David Slepička šikanuje pracovníky městského úřadu, zejména ženy. Z našeho města se snaží udělat si svojí feudální gubernii. Vyštvává pracovníky, 
 aby za ně dosadil své rodinné příslušníky, a ty, kteří si s ním dovolí nesouhlasit, nevybíravě napadá, pomlouvá, a vláčí je v kyberprostoru. 
 Dále se zuby nehty drží postu ředitele městské příspěvkové organizace - Městského centra vzdělávání a kultury. I skrze koaliční dohodu, že bude 
 vypsáno výběrové řízení a výše popsanou šikanu úředníků města, ho v tomto postu drží ODS a učitel (výchovný poradce) na Vltavotýnském gymnáziu Mgr. Šálený.
  Jsem přesvědčený, že mezi panem Slepičkou a ODS existuje dohoda o vzájemné podpoře, která je postavena na držení si „teplých míst” za městské peníze. Neměli
   jsme tedy jinou možnost, než z takové koalice odejít.”*

