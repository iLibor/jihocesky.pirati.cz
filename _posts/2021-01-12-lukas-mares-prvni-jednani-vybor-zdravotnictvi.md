---
layout: post
category: blog
published: true
title: 'Lukáš Mareš k očkovací strategii Jihočeského kraje, proběhlo první jednání Výboru pro zdravotnictví'
date: '2021-01-12'
author: Piráti Jihočeský kraj
image: 2020/lm-1210.jpg

description: 'Na prvním jednání Výboru pro zdravotnictví Zastupitelstva Jihočeského kraje probírali členové koncepci zdravotnictví, návštěvy v nemocnicích v době pandemie koronaviru, ohledávání těl zemřelých a očkovací strategii, která byla nejdůležitějším tématem.'
tags:
  - Zastupitelstvo
  - Lukáš Mareš
---
**Na prvním jednání Výboru pro zdravotnictví Zastupitelstva Jihočeského kraje probírali členové koncepci zdravotnictví, návštěvy v nemocnicích v době pandemie koronaviru, 
ohledávání těl zemřelých a očkovací strategii, která byla nejdůležitějším tématem.**

Piráty zastupuje ve výboru Jan Hošek a MUDr. Lukáš Mareš. Očkovací strategie, kterou celý výbor po zhruba hodinu trvajícím jednání jednomyslně schválil, 
počítá se vznikem velkokapacitního očkovacího centra v každém z okresů. Cílem je naočkovat nejvíce ohroženou skupinu, tedy lidi ve věku nad 50 let, za 3 až 4 měsíce, 
a to prakticky plošně. Očkování je samozřejmě dobrovolné. První očkovací centrum by mělo vyrůst na výstavišti v Českých Budějovicích za zhruba 3 týdny, další centra by měla následovat. 
Systém registrace do pořadníku na očkování bude organizován centrálně z úrovně státu a v současné době probíhá jeho testování.

*„S očkovací strategií souhlasím. Klíčové je ale to, kdo očkování zajistí personálně. Počítá se s tím, že část personálu zajistí nemocnice, část dobrovolníci 
z ambulantního sektoru. Na místě bude také záchranář pro případ zvládání akutních reakcí. Nutno ale dodat, že v Jihočeském kraji se zatím naštěstí žádná 
taková vážná reakce neobjevila. O administrativu se postarají dobrovolníci a pomoc přislíbila také Policie ČR. Musím i přesto upozornit na fakt, že zdravotníci jsou 
již nyní přetížení. Budu rád, když s vidinou konce pandemie najdou ještě poslední zbytky sil a pokryjí potřeby očkovacích center, je ale potřeba myslet na to, 
že jejich provoz bude velice náročný,“* upozornil na jednání výboru Lukáš Mareš.

O práci Pirátů v Jihočeském kraji budeme nadále informovat, sledovat nás můžete 
[na Facebooku](https://www.facebook.com/pirati.jck), 
[Twitteru](https://twitter.com/PiratiJcK) a 
[na webu](https://jihocesky.pirati.cz/). Kontaktovat nás můžete buď [přímo](https://jihocesky.pirati.cz/lide/), 
nebo přes [krajské expertní týmy](https://jihocesky.pirati.cz/pripoj-se/). 
