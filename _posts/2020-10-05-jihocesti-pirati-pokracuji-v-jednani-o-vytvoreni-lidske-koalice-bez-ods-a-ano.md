---
layout: post
category: blog
published: true
title: 'Jihočeští Piráti pokračují v jednání o vytvoření Lidské koalice bez ODS a ANO'
date: '2020-10-05'
author: Piráti Jihočeský kraj
image: 2020/jednani.jpg

description: 'Jihočeští Piráti, na základě dalších jednání, i nadále pokračují v jednáních o vytvoření široké koalice ve složení Piráti + KDU/TOP09 + ČSSD + STAN a Jihočeši 2012. Ostatně od počátku tuto svou představu otevřeně prezentují všem subjektům i veřejnosti.'
tags:
  - Volby 2020
  - Volby
  - Události
---
*České Budějovice, 5. října 2020* - **Jihočeští Piráti, na základě dalších jednání, i nadále pokračují v jednáních o vytvoření široké koalice 
ve složení Piráti + KDU/TOP09 + ČSSD + STAN a Jihočeši 2012. Ostatně od počátku tuto svou představu otevřeně prezentují všem subjektům i veřejnosti.**

I přes důvěru a počet mandátů, které Piráti od voličů obdrželi, jsou si vědomi situace, ve které se kraj nachází, a proto v setrvání na pozici hejtmanky, 
i přes drobné výhrady, podporují Ivanu Stráskou (ČSSD). Své schopnosti s krizovým řízením již plně prokázala a pro současné období jsou její zkušenosti klíčové.

V jedenáctičlenné radě nabídli Piráti 3 místa KDU/TOP09, 2 místa ČSSD, 2 místa STAN a 2 místa Jihočechům 2012. 

V této koalici bychom rádi viděli i ODS, bohužel osobnost pana Martina Kuby je pro koaliční spolupráci velice problematická a má pro nás nízký koaliční potenciál, což se potvrdilo i při osobním jednání, kde s námi Martin Kuba jakoukoliv spolupráci explicitně vyloučil.

Naším cílem je naplňovat pirátský program, což jde zejména s těmi subjekty, které svým lokálním programem podporují aktivní a svobodnou občanskou společnost. V rámci široké koalice bychom vždy hledali stabilní řešení, které pomůže k dlouhodobému a kvalitnímu rozvoji kraje.


