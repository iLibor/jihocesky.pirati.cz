---
layout: post
category: blog
published: true
title: Krajské fórum jihočeských Pirátů se sejde 8. září v Písku
date: '2019-09-01 07:59pm'
author: Zbyněk Konvička
authorId: zbynek.konvicka
image: posts/pisek-kamenny-most.jpg
description: Krajské fórum Pirátů v Písku
tags:
  - Písecko
  - Krajské fórum
---
První poprázdninové setkání jihočeských Pirátů z celého kraje se uskuteční 8. září v Písku. V hotelu Otava Arena ve čtvrti Svatý Václav vypukne program v 11 hodin a je naplánován do 17 hodiny. Zveme tímto všechny jihočeské Piráty a příznivce na projednání důležitých věcí ve fungování místních sdružení a celého krajského sdružení, včetně Pirátského centra Čepice. 

V úvodu se tradičně budou moci představit zájemci o členství v České pirátské straně, případně příznivci, kteří by rádi Pirátům jakkoliv pomáhali nebo se stali již dobrovolníky. Předseda jihočeských Pirátů a poslanec Lukáš Kolářík se bude ohlížet za uplynulým obdobím a shrne aktuální situaci v krajském sdružení. Na fóru se budou moci představit také kandidáti do Předsednictva krajského fóra, které bude jihočeská členská základna nově volit. Představen bude také mediální plán a změny v mediálním odboru kraje. Velký časový prostor budeme věnovat dění v našem regionu nejen v kontextu příprav na krajské volby 2020. Pozornost upřeme také k senátním volbám 2020.

Budeme sdílet i zkušenosti s krajskými expertními týmy a jejich činností a to i v souvislosti s provázaností se zastupiteli a předsednictvem kraje. Chybět nebudou ani pravidelné reporty z pirátských měst a jejich zastupitelských klubů, stejně jako z poslaneckého klubu a republikového výboru. Na závěr bude samozřejmě prostor na dotazy a diskuzi nad otevřenými tématy.

Budeme se těšit na vaši návštěvu královského města Písku.

Registrovat se můžete [**ZDE**](https://docs.google.com/forms/d/e/1FAIpQLScc3HUZpZtOmdVO4_fzydbD3RkF0yHbfPpuV7h23t-PaPEE_Q/viewform?fbclid=IwAR31wBhaVDNxoR1wgFdTuvwOg62f5KuclK-UVopgUpJNDH37aqH2HVmnRqg).

Akce na [**FACEBOOKU**](https://www.facebook.com/events/912877739046097/).

![Hotel OTava Arena se nachází u sportovišť ve čtvrti Svatý Václav. (ilustrační foto Otava Arena)](https://a.pirati.cz/jihocesky/img/posts/otava-arena.jpg)

Hotel [Otava Arena](https://www.otavarena.cz/)
