---
layout: post
category: blog
published: true
title: >-
  Jihočeští Piráti pracují na ČePiCe – krajském Pirátském centru v Českých
  Budějovicích
date: '2018-02-03 08:37am'
author: Zbyněk Konvička
image: posts/cepice1.jpg
description: 'Piráti, Jihočeský, kraj, Pirátské, centrum, ČePICE '
tags:
  - ČePICE
---
Na základě potřeby vlastních prostor jihočeských Pirátů vzniká v Hradební ulici v Českých Budějovicích krajské Pirátské centrum s pracovním názvem ČePiCe. Objekt v historickém centru města Piráti obnovují především svépomocí. Cílem je vytvoření prostředí, které bude sloužit nejen potřebám a propagaci Pirátské strany, ale rovněž jako komunitní prostor pro širokou veřejnost. 

Pirátské centrum by mělo být otevřeným místem pro setkávání Pirátů, veřejnosti a sloužit organizaci kulturních, volnočasových, dobrovolnických a komunitních aktivit. „Pirátské centrum nám usnadní vzájemnou interakci a koordinaci, pomůže nám při plnění pirátských úkolů a při vymýšlení a uskutečňování pirátských myšlenek. Naším cílem vytvořit otevřené, demokratické, transparentní a inspirativní prostředí, ve kterém se budou lidé cítit bezpečně a chtě-nechtě se k nám budou rádi vracet,“ říká budějovický Pirát Lukáš Mareš, který práce na centru koordinuje.

Jako nejvhodnější objekt byl vybrán historický dům v Hradební ulici čp. 13. Jedná se o podsklepený třípatrový dům s gotickými klenbami v přízemí, dřevěným stropem v prvním patře, a s členitou zahradou ve vnitrobloku s výhledem na dominantu města, Černou věž. Nyní se dům svépomocí připravuje na své nové využití – na Pirátské centrum pro jižní Čechy.

Pokud máte vlastní nápady či návrhy na program ČePiCe či vlastního zapojení se do aktivit Pirátského centra, dejte nám o nich určitě vědět;), na [**FACEBOOKU**](https://www.facebook.com/pirati.jck/) Piráti Jihočeský kraj.

![Vizualizace ČePICE](https://a.pirati.cz/jihocesky/img/posts/cepice3.jpg)

![Vizualizace ČePICE](https://a.pirati.cz/jihocesky/img/posts/cepice4.jpg)

![Vizualizace ČePICE](https://a.pirati.cz/jihocesky/img/posts/cepice2.jpg)
