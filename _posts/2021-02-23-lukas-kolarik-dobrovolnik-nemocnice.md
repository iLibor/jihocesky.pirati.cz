---
layout: post
category: blog
published: true
title: 'Lukáš Kolářík se zapojil jako dobrovolník v boji s koronavirem, pojďte pomáhat také'
date: '2021-02-23'
author: Piráti Jihočeský kraj
image: 2021/23-2-2021.jpg

description: 'Poslanec Lukáš Kolářík a lídr jihočeské kandidátky pro sněmovní volby v roce 2021 se zapojil jako dobrovolník ve strakonické nemocnici. Kromě práce v Poslanecké sněmovně tak ještě vypomáhá bez nároku na odměnu a vyzývá k tomu další.'
tags:
  - Lukáš Kolářík
  - Zdravotnictví
---
**Poslanec Lukáš Kolářík a lídr jihočeské kandidátky pro sněmovní volby v roce 2021 se zapojil jako dobrovolník ve strakonické nemocnici. Kromě práce 
v Poslanecké sněmovně tak ještě vypomáhá bez nároku na odměnu a vyzývá k tomu další.**

*„Hledal jsem odpověď na to, jakým způsobem pomoci. Navštívil jsem tedy nemocnici a očkovací centrum ve Strakonicích, přivezl jsem tašku s proviantem a aby to nebylo jen prázdné gesto, 
dohodl jsem se rovnou na spolupráci, vypomáhám jako dobrovolník při testování. Myslím, že zapojit by se měl každý, neváhejte a ozvěte se všichni, kteří máte tu možnost se na nějaký 
čas uvolnit od svých běžných povinností. Je také na místě poděkovat všem lidem ve zdravotnictví a pomáhajícím hasičům za jejich nasazení, jsou to pro mě hrdinové,“* okomentoval své rozhodnutí Lukáš Kolářík.

Ten bude v testovacím centru pracovat po celou dobu probíhajícího testování a očkování během pro poslance vyhrazeného času na práci v regionech a ve svém volném čase především o víkendech. 
Nastoupil v pondělí 22. února a vzhledem ke svému zaměření a schopnostem vypomáhá s organizací a bezpečnostním dohledem přímo na místě, kde testování probíhá.

*„V pondělí jsem prošel administrativou a potřebným školením, odpoledne jsem pak nastoupil na místo v testovacím centru. Pomáhám s dohledem, organizací, informováním 
přicházejících lidí a jako pomocná síla, když je potřeba někam něco odnést, přinést a podobně. Nejsem zdravotník a právě toto je pro mě důkaz, že každá pomoc má smysl. 
Po zbytek svého času se pochopitelně věnuji na plný úvazek práci poslance, v dalších týdnech budu v nemocnici vypomáhat především o víkendech, kdy je to také nejvíce potřeba,“* dodal Lukáš Kolářík.





 