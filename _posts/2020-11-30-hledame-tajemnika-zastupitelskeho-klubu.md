---
layout: post
category: blog
published: true
title: 'Hledáme tajemníka/tajemnici zastupitelského klubu jihočeských Pirátů'
date: '2020-11-30'
author: Jana Koláříková
image: 2020/klub1.jpg

description: 'Zbyněk Konvička byl pirátským zastupitelem v Písku od komunálních voleb v roce 2018, nyní na svou funkci rezignuje a zůstává pouze jako předseda komise pro kulturu a cestovní ruch. Důvodem k rezignaci je snaha věnovat energii do jiných oblastí.'
tags:
  - Zastupitelstvo
---
**Krajský zastupitelský klub hledá kolegu na pozici s názvem Tajemník/tajemnice zastupitelského klubu - Jihočeský kraj. Pojďte s námi pracovat na prosazování 
pirátské politiky v krajském zastupitelstvu. Budete mít možnost podílet se na realizaci našeho programu ve skvělém kolektivu předních osobností Pirátů v Jihočeském kraji.**

**Co dělá tajemník zastupitelského klubu?**

Má na starosti kompletní administrativní agendu, komunikuje s krajským úřadem, připravuje agendu na jednání klubu, koordinuje jeho činnosti s
 dalšími orgány České pirátské strany, vede spisovou službu, dělá zápisy z jednání, kontroluje plnění úkolů, plánuje a připravuje schůzky. 
 Kromě toho se podílí na mediální prezentaci zastupitelského klubu, spolupracuje s krajským mediálním odborem, zajišťuje newslettery, 
 připravuje eventy (schůzky, semináře, školení) a zabývá se také analytickou činností, přípravou rešerší.

**Co od tajemníka očekáváme?**

Hledáme člověka, který je schopen vysokého pracovního nasazení, má schopnost pracovat důsledně, dlouhodobě a systematicky, s profesionálním přístupem 
a citem pro detail. Tajemník by měl být samostatný při řešení problémů, měl by příjemně vystupovat, mít vynikající komunikační dovednosti a reprezentativní vystupování. 
Musí být schopen naučit se pracovat s technickými systémy Pirátů.

Nabízíme spolupráci na zadávací list na dobu neurčitou s odměnou 35000 Kč měsíčně v základu a plus až 15000 Kč variabilní složku za dobře odvedenou 
činnost při nasazení na cca 35-50 hodin týdně. Alternativně 20000 Kč v základu a až 5000 Kč variabilní složkou při nasazení na cca 18-22 hodin týdně.

**[Další informace s možností odpovědi (pozor, do 12. 12. 2020) najdete zde.](https://www.lmcg2.com/pd/1534390068/?rps=202)**
