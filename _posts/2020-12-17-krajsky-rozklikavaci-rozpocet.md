---
layout: post
category: blog
published: true
title: 'Piráti plní program i z opozice, zastupitelům se podařilo prosadit „rozklikávací“ krajský rozpočet'
date: '2020-12-17'
author: Luboš Kudláček
image: 2020/rjs.png

description: 'Na dnešním jednání zastupitelstva se Pirátům podařilo navrhnout a prosadit zásadní součást vlastního programu a jednu z hlavních pirátských myšlenek o transparenci a správě veřejných financí. Veřejnost tak bude mít možnost kontrolovat hospodaření s penězi Jihočeského kraje, a to ve formě „rozklikávacího“ krajského rozpočtu. Záměr zveřejnění „rozklikávacího“ rozpočtu byl usnesením Zastupitelstva Jihočeského kraje svěřen finančnímu výboru, který má nyní připravit návrh realizace a předložit jej zastupitelstvu do dubna 2021.'
tags:
  - Finance
  - Události
  - Zastupitelstvo

---
**Na dnešním jednání zastupitelstva se Pirátům podařilo navrhnout a prosadit zásadní součást vlastního programu a jednu z hlavních pirátských myšlenek o transparenci a správě veřejných financí. Veřejnost tak bude mít možnost kontrolovat hospodaření s penězi Jihočeského kraje, a to ve formě „rozklikávacího“ krajského rozpočtu až na úroveň jednotlivých faktur. Záměr zveřejnění „rozklikávacího“ rozpočtu byl usnesením Zastupitelstva Jihočeského kraje svěřen finančnímu výboru, který má nyní připravit návrh realizace a předložit jej zastupitelstvu do dubna 2021.**

![Hlasování o rozpočtu](https://a.pirati.cz/jihocesky/img/2020/hlasovani.png)

Předložený a schválený návrh zastupitelského klubu Pirátů okomentoval místopředseda klubu Josef Soumar, který se věnuje ekonomice, investicím, majetku kraje a právě rozpočtu: 

*„Kontrola hospodaření a s tím spojená transparentnost patří mezi základní pilíře pirátského programu. Děkuji kolegyním a kolegům zastupitelům, kteří náš bod podpořili, jsem rád, že se Jihočeský kraj bude řadit mezi kraje s vysokou transparentností a půjde příkladem všem svým obcím a městům. Finanční výbor nyní bude pracovat na přípravě konkrétního řešení, které předloží zastupitelstvu kraje do dubna 2021.“*

O práci v krajském zastupitelstvu budou Piráti dále informovat, sledovat je můžete 
[na Facebooku](https://www.facebook.com/pirati.jck), 
[Twitteru](https://twitter.com/PiratiJcK) a 
[na webu](https://jihocesky.pirati.cz/). Kontaktovat je můžete buď [přímo](https://jihocesky.pirati.cz/lide/), 
nebo přes [krajské expertní týmy](https://jihocesky.pirati.cz/pripoj-se/). 
