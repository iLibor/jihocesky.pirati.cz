---
layout: post
category: blog
published: true
title: 'Jihočeští Piráti předali technické vybavení pro distanční výuku dětí'
date: '2020-12-04'
author: Luboš Kudláček
image: 2020/cheiron.jpg

description: 'Piráti v Jihočeském kraji se společně s ostatními krajskými sdruženími přidali ke sbírce technického vybavení pro distanční výuku dětí. V minulých dnech došlo k předání notebooků a počítačů do zařízení v Táboře a Týně nad Vltavou, příští týden poputují počítače do nízkoprahových zařízení v Jindřichově Hradci a v Českém Krumlově. Zbytek vybavení bude věnován Českému červenému kříži.'
tags:

---
**Piráti v Jihočeském kraji se společně s ostatními krajskými sdruženími přidali ke sbírce technického vybavení 
pro distanční výuku dětí. V minulých dnech došlo k předání notebooků a počítačů do zařízení v Táboře a Týně nad Vltavou, příští 
týden poputují počítače do nízkoprahových zařízení v Jindřichově Hradci a v Českém Krumlově. Zbytek vybavení bude věnován Českému červenému kříži.** 
 
*„Jsme rádi, že celorepubliková sbírka byla úspěšná. Věděli jsme, že hodně lidí má doma zařízení, které již nevyužijí, ale jinde může ještě hodně pomoci. 
To je třeba případ obecně prospěšné společnosti Cheiron T, kam jsme již minulý týden odvezli čtyři notebooky a pět kompletně sestavených stolních počítačů,“* 
řekl ke sbírce Jiří Roubíček, člen MS Tábor a krajský zastupitel za Českou pirátskou stranu.
 
Sbírku využili také v Týně nad Vltavou, kde ve spolupráci s odborem sociálních věcí a pracovištěm krizového řízení předal městský a krajský zastupitel 
Jan Novák pět notebooků a dva počítače. Příští týden převezmou z rukou jihočeských Pirátů dva stolní počítače také zástupci nízkoprahového 
zařízení pro děti a mládež Kompas, které působí pod Farní charitou Jindřichův Hradec, a tři notebooky a tři monitory poputují do nízkoprahového 
zařízení pro děti a mládež Bouda v Českém Krumlově. 
 
Zbytek získaného vybavení, tedy čtyři monitory a další periferní zařízení, přislíbili  Piráti Českému červenému kříži.
 
Piráti děkují všem dárcům, kteří se do sbírky zapojili, a i nadále se budou snažit pomáhat tam, kde se pomoci běžnými způsoby nedostává.