---
layout: post
category: blog
published: true
title: 'Piráti jsou čitelní. Představili závaznou povolební strategii'
date: '2020-09-07'
author: Luboš Kudláček
image: 2020/pv1.jpg

description: 'Piráti jako jediná strana již před volbami veřejně deklaruje, jak se její zvolení kandidáti budou chovat po volbách. Nyní před krajskými volbami tedy jihočeští Piráti představili svou povolební strategii.'
tags:
  - Volby 2020
  - Volby
  - Události
---
*České Budějovice, 7. 9. 2020* - **Piráti jako jediná strana již před volbami veřejně deklaruje, jak se její zvolení kandidáti budou chovat po volbách. 
Nyní před krajskými volbami tedy jihočeští Piráti představili svou povolební strategii. Z ní vyplývá, že zastupitelé se budou řídit schváleným programem, 
budou jednat se všemi stranami, které získaly mandát od voličů, do koalice ale půjdou jen s těmi, s nimiž mají významné programové průniky, budou garantovat záruky 
vzájemné spolupráce a zároveň nejsou Piráty vnímány jako ohrožení demokratického uspořádání našeho státu.**

*„Povolební strategie prošla procesem schvalování našeho krajského fóra, tedy všech členů Pirátů v Jihočeském kraji. Spolu s 
programem tak máme závazný mandát pro vyjednávací tým. Půjdeme do koalice s těmi stranami, se kterými budeme mít významné programové průniky 
a které nám budou garantovat záruky vzájemné spolupráce. Rozhodně vylučujeme koalici se stranami, které považujeme za ohrožující demokracii, 
tedy KSČM a SPD. Na pozici hejtmana pak rozhodně nepodpoříme takového politika, který v našich očích ztratil svými činy důvěryhodnost. 
Takoví lidé by samozřejmě neměli primárně vůbec kandidovat, ale do složení kandidátních listin ostatním mluvit nemůžeme a musíme pracovat s tím, co je na stole,“* uvedl MUDr. Lukáš Mareš, jihočeský kandidát na hejtmana.

Piráti také ve své povolební strategii uvádějí postoj k opozici. Vnímají ji jako důležitý institut kontroly koaličních stran 
a pokud budou v koalici, nabídnou opozici dostatečný prostor tak,  aby se její zástupci mohli na řízení kraje podílet hlasem poradním a efektivní kontrolou. 

**Související informace:**

- [Povolební strategie v PDF](https://jihocesky.pirati.cz/assets/img/povolebni-strategie.pdf)
- [Přehled kandidátů](https://jihocesky.pirati.cz/volby/)
- [Celý program v PDF](https://jihocesky.pirati.cz/assets/img/program.pdf)
