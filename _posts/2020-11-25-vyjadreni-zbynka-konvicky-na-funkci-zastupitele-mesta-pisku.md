---
layout: post
category: blog
published: true
title: 'Vyjádření Zbyňka Konvičky k rezignaci na funkci zastupitele města Písku'
date: '2020-11-25'
author: Zbyněk Konvička
image: 2020/zbynek-konvicka-vyjadreni.jpg

description: 'Zbyněk Konvička byl pirátským zastupitelem v Písku od komunálních voleb v roce 2018, nyní na svou funkci rezignuje a zůstává pouze jako předseda komise pro kulturu a cestovní ruch. Důvodem k rezignaci je snaha věnovat energii do jiných oblastí.'
tags:
  - Zastupitelstvo
  - Písecko
---
**Zbyněk Konvička byl pirátským zastupitelem v Písku od komunálních voleb v roce 2018, nyní na svou funkci rezignuje a zůstává pouze jako předseda komise 
pro kulturu a cestovní ruch. Důvodem k rezignaci je snaha věnovat energii do jiných oblastí.**

Řada okolností mne přiměla k rozhodnutí rezignovat na místo v zastupitelstvu města Písku i v Osadním výboru Hradiště. 
Toto rozhodnutí jsem sdělil i našemu místnímu sdružení Piráti Písecko v neděli 23. listopadu 2020. 
V zastupitelstvu mne nahradí Petr Soušek, který nyní působí v dopravní komisi a kontrolním výboru.

Hlavním důvodem mé rezignace na zastupitelský post je můj zájem věnovat energii do oblasti či prostředí, které je méně konfliktní a kde cítím více pozitivní energie. 
To je především oblast kultury a cestovního ruchu, prostředí mně dlouhodobě nejbližší.

Radši se totiž snažím nacházet konsenzus, kompromis, řešení, na nichž se dohodne a shodne většina, naopak mi není blízká konfrontace. 
Větší smysl vidím ve spojování lidí, stejně jako mi přijde více smysluplné ukazovat dobré příklady a inspirovat se jimi – sdílet je.

Z tohoto důvodu bych dál rád pokračoval v komisi pro kulturu a cestovní ruch města Písku. U Pirátů i nadále zůstávám a podporuji pirátský program,
 ideje a cíle k cestě ke svobodnější společnosti a udržitelnému rozvoji.
 
Rád bych poděkoval za spolupráci nejen kolegům ze zastupitelského klubu Pirátů, ale i všem zastupitelům, kolegům z 
Osadního výboru Hradiště a všem pracovníkům městského úřadu či městských a jiných organizací, s nimiž jsem spolupracoval, 
a věřím, že s mnohými budu spolupracovat dál. Stejně tak chci poděkovat za důvěru v Piráty, kterou lidé projevili v komunálních
 volbách v roce 2018, a díky níž se do píseckého zastupitelstva dostalo pět pirátských zastupitelů.
 
Zbyněk Konvička