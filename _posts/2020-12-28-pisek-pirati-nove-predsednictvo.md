---
layout: post
category: blog
published: true
title: 'Písečtí Piráti mají nové předsednictvo místního sdružení, mandát předsedy obhájil Michal Horák'
date: '2020-12-28'
author: Luboš Kudláček
image: 2020/michal_horak_2812.jpg

description: 'Písečtí Piráti si zvolili nové vedení. Mandát předsedy obhájil Michal Horák, další funkce v předsednictvu budou vykonávat Martin Brož, Petr Soušek, Josef Soumar a Tomáš Posekaný.'
tags:
  - Písecko
  - Volby

---
**Písečtí Piráti si zvolili nové vedení. Mandát předsedy obhájil Michal Horák, další funkce v předsednictvu budou vykonávat Martin Brož, Petr Soušek, Josef Soumar a Tomáš Posekaný.**

*„Místní sdružení Písecko bylo před více jak šesti lety ustanoveno jako první v rámci krajského sdružení Jihočeského kraje a tudíž už má určitou tradici, která zavazuje. Za dobu existence 
vybojovalo dvoje komunální volby a pokaždé úspěšně. Vždy bylo subjektem, se kterým museli politici v Písku počítat a občané se na něj spolehnout. Toto jsou všechno fakta, která zavazují 
k tomu udržet nastavenou laťku takto vysoko a pokud to půjde, posunout ji ještě výš. Jako předseda místního sdružení tuto výzvu přijímám a udělám vše pro to, 
abychom drželi trend transparentní politiky bez intrik a zákulisního lobbingu, a to jak v zastupitelstvu, tak i mimo něj. Abychom mohli zájmy našich píseckých 
spoluobčanů co nejlépe hájit, musíme mít na to v zastupitelstvu dostatečnou sílu, a proto musí být logicky naší prioritou co nejlépe uspět v komunálních volbách, 
které nás za dva roky čekají. Do té doby se vynasnažím vést naše sdružení tak, abychom naší politikou přesvědčili občany Písku o tom, že my jsme pro naše město tou správnou volbou,“* říká ke svému zvolení Michal Horák.

Nové předsednictvo nyní čeká spolupráce na kampani do Poslanecké sněmovny a o rok později kampaň do zastupitelstva města Písku.