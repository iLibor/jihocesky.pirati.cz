---
layout: post
category: blog
published: true
title: 'Přidejte se do krajských pirátských týmů'
date: '2020-12-01'
author: Pavla Válková
image: 2020/ket2.jpg

description: 'V týmech rádi uvítáme jak experty, tak laiky, kteří mají v dané oblasti jistou zkušenost, nebo i začínající nadšence, kteří se chtějí vybranému tématu věnovat a hlouběji se v problematice vzdělávat.'
tags:
  - Pozvánka
  - Krajské expertní týmy
  - Vzdělávání
---
**Stejně jako minulý rok i letos vyzýváme příznivce z řad odborné i laické veřejnosti ke spolupráci v rámci pirátských krajských týmů – takzvaných KETů.** 

Hledáme nadšence, kteří by se chtěli zapojit a pomoci Pirátům v nejrůznějších oblastech na obecné, krajské i celostátní úrovni v tématech financování, 
zdravotnictví, sociální politika a bydlení, školství, životní prostředí a zemědělství, sport, územní rozvoj a plánování, doprava, IT – Smart city, bezpečnost, 
kontrola, kultura, transparence nebo cestovní ruch.

**V týmech rádi uvítáme jak experty, tak laiky, kteří mají v dané oblasti jistou zkušenost, nebo i začínající nadšence, kteří se chtějí vybranému tématu věnovat 
a hlouběji se v problematice vzdělávat.** 

Úkolem krajských týmů je rozšiřování informací o kompetencích, změnách a možnostech v konkrétní oblasti, potažmo i vzdělávání široké veřejnosti. 
Tyto týmy podporují práci pirátských zastupitelů a vytváří solidní základ pro naše poslance a zástupce. 

Možností, jak se zapojit, je nepřeberně. V případě zájmu o spolupráci se prosím obraťte e-mailem na naše 
koordinátory koordinator-jiznicechy@pirati.cz. Následně vás informujeme o termínech nejbližších informačních schůzek. 

**Těšíme se na vás!**

  - [Přehled KETů a jejich garantů najdete zde](https://jihocesky.pirati.cz/pripoj-se/)
