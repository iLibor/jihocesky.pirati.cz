---
layout: post
category: blog
published: true
title: 'Začarovaný kruh kůrovcových katastrof a kudy z něj ven'
date: '2020-08-03'
author: Piráti Jihočeský kraj
image: 2020/les.jpg

description: 'Lýkožrout smrkový a lýkožrout severský dělají v poslední době lesníkům velké starosti. Nucené těžby představují velké finanční ztráty a pro vodní režim krajiny je to citelná rána. Příčin je více, ale nejsou složité.'
tags:
  - Životní prostředí
  - Krajina
  - Pirátské listy
---
Lýkožrout smrkový a lýkožrout severský dělají v poslední době lesníkům velké starosti. Nucené těžby
představují velké finanční ztráty a pro vodní režim krajiny je to citelná rána. Příčin je více, ale nejsou složité.

*„Strom s nedostatkem vláhy snadněji podlehne útoku brouků. Není náhoda, že se sušším klimatem jsme v posledních letech měli více napadených stromů,“* vysvětluje
Dan Leština, garant programových bodů týkajících se životního prostředí.

Jako druhou důležitou věc vidí následnou rychlou akci lesníků: *„Strom
pak musí z lesa pryč dřív, než se v něm kůrovci stihnou rozmnožit. Ptejme se
tedy vlády, proč stále neudělala větší kroky pro to, aby například státní podnik
Lesy České republiky měl vlastní stroje a lidi, které by mohl na místo
poslat okamžitě, místo aby na téměř všechnu práci objednával externí firmu.
Že by to souviselo s podnikáním Agrofertu v tomto odvětví?“*

Za možná nejdůležitější faktor ovšem považuje způsob, jakým jsou lesy vysazovány,
což dokládají jak zkušenosti českých lesníků, tak i výzkumy přírodovědců. *„Pokud je hodně stromů stejného
druhu a věku pohromadě, nějaký škůdce si pro ně dříve nebo později přijde. Cestou ven ze začarovaného
kruhu je tedy mít novou generaci lesa co nejpestřejší. V takovém lese může škůdce napadnout vždy jen jeden strom
z mnoha, a ten je navíc hned nahrazen svými mladšími kolegy. A kalamita se nekoná.“*
