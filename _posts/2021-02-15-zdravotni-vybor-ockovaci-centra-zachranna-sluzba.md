---
layout: post
category: blog
published: true
title: 'Jednali jsme o očkovacích centrech a dostupnosti zdravotní záchranné služby Jihočeského kraje'
date: '2021-02-15'
author: Lukáš Mareš
image: 2020/lm-1210.jpg

description: 'Druhého jednání Výboru pro zdravotnictví Zastupitelstva Jihočeského kraje dne 8. 2. 2021 se za Piráty účastnili oba členové, MUDr. Lukáš Mareš a Jan Hošek. Členové výboru se kromě výhledu epidemiologické situace a postupu očkování věnovali zejména zdravotní záchranné službě Jihočeského kraje.'
tags:
  - Zastupitelstvo
  - Lukáš Mareš
---
**Druhého jednání Výboru pro zdravotnictví Zastupitelstva Jihočeského kraje dne 8. 2. 2021 se za Piráty účastnili oba členové, MUDr. Lukáš Mareš a Jan Hošek. 
Členové výboru se kromě výhledu epidemiologické situace a postupu očkování věnovali zejména zdravotní záchranné službě Jihočeského kraje.**

Co se týče vývoje koronavirové epidemie v Jihočeském kraji, tak ve srovnání s jinými kraji u nás není situace až ta vážná, nicméně to vypadá, že výrazné zlepšení stále není na pořadu dne. 
Pokud nedojde k nějaké nové závažné mutaci viru, mělo by nám skutečně pomoci očkování. Nicméně i přesto, že Jihočeský kraj má v každém okresu vybudované očkovací centrum s dostatečnou kapacitou,
 stále chybí dodávky vakcín. V okamžiku, kdy bude vakcíny dostatek, budou moci naši zdravotníci očkovat až tisíce lidí denně.

Nejvíce času věnovali členové výboru zdravotní záchranné službě kraje. Její ředitel MUDr. Marek Slabý, MBA, LL.M nás seznámil s celkovou problematikou, 
počtem výjezdových stanic a dostupnou strojovou technikou. Ukázalo se, že hlavní problém záchranné služby je v počtu zaměstnanců, kterých je stále málo, což není ve zdravotnictví nic neobvyklého. 
Možné pomocné řešení, zvlášť co se týče situace v méně osídlených příhraničních oblastech, spočívá v rozvoji sítě tzv. *first responderů*. Jde o proškolené osoby, které lze zavolat okamžitě na místo problému, 
navíc moderní technické prostředky dnes umožňují, aby se dispečerům zobrazovala jejich poloha a k pomoci byli vyzváni osoby, které jsou skutečně nejblíže.

U nás tyto pozice zastávají členové integrované záchranné služby, tedy hasiči, policisté apod., nicméně jejich služebny nejsou všude. 
V západních zemích je proto běžné, že v záchranném systému jsou další proškolené osoby, bývalí zdravotníci a další dobrovolníci. To by mohlo výrazně pomoci dostupnosti rychlé zdravotní služby, 
proto mám již na toto téma domluvenou schůzku s ředitelem záchranné služby, kde chci o této možnosti diskutovat.

<hr>

O naší práci chceme dále informovat a můžete se nás i na cokoli ptát.

Sledovat nás můžete 
[na Facebooku](https://www.facebook.com/pirati.jck), 
[Twitteru](https://twitter.com/PiratiJcK) a 
[na webu](https://jihocesky.pirati.cz/). Kontaktovat nás můžete buď [přímo](https://jihocesky.pirati.cz/lide/), 
nebo přes [krajské expertní týmy](https://jihocesky.pirati.cz/pripoj-se/).




 