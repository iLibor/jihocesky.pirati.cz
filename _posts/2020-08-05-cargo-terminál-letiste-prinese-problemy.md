---
layout: post
category: blog
published: true
title: 'Cargo terminál na letišti? Přinese jenom problémy'
date: '2020-08-05'
author: Piráti Jihočeský kraj
image: 2020/let.jpg

description: 'Lýkožrout smrkový a lýkožrout severský dělají v poslední době lesníkům velké starosti. Nucené těžby představují velké finanční ztráty a pro vodní režim krajiny je to citelná rána. Příčin je více, ale nejsou složité.'
tags:
  - Doprava
  - České Budějovice
---
Média nedávno informovala o nových plánech s budějovickým letištěm. Do budoucna by se totiž mohlo stát významným cargo terminálem, tedy místem, 
kde se koncentruje nákladní letecká doprava. Tak to alespoň vyplývá z vize společnosti Accolade, která provozuje letiště u Brna, vlastní řadu logistických areálů 
po celé republice a jako jediná firma aktuálně jedná s krajem o případném partnerství.

Podle jihočeských Pirátů ovšem rozšiřování letiště o nákladní přepravu přinese ve skutečnosti pouze problémy.

*„Náklady se mají vozit po kolejích či po vodě, nikoliv vzduchem a následně po silnici,“* domnívá se Rudolf Žák, dopravní expert 
jihočeských Pirátů, a poukazuje na zvýšení hluku i silniční zátěže: *„Kamiony mohou zahltit okolní silnice, včetně tahu do Německa, 
například silnici I/39. Ta navíc v některých úsecích formálně ani nemá parametry první třídy."*

Naopak, lety pro osobní dopravu, ať už pravidelné nebo nepravidelné, vadí Pirátům o něco méně. 
Přesto zastávají názor, že na kratší destinace se vyplatí vlak. 
*„Kdysi se objevily plány například na leteckou linku mezi Prahou a právě Českými Budějovicemi. 
Opravdu se na trasu, jíž vlaky v budoucnu projedou za hodinu a půl, hodí letadla produkující mnohonásobně více zplodin? Dlouhodobě říkáme, 
že letadla se mají využívat na delší vzdálenosti, a to především k přepravě cestujících,“* doplňuje Rudolf Žák.

Jak se ovšem zdá, současné vedení kraje razí opačnou cestu. Naštěstí se jednání do voleb nejspíše neposunou. 

*„Po volbách ovšem uděláme maximum pro smysluplné využití letiště. Do letiště se investovalo dost a zatím žádné výsledky neexistují,"* slibuje dále Rudolf Žák a věří, že obyvatele kraje jednání o cargo terminálu trápit nemusí.
