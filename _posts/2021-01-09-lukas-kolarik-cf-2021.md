---
layout: post
category: blog
published: true
title: 'Lukáš Kolářík se představil na Celostátním fóru Pirátů: Systém exekucí musí být spravedlivý a naše země musí zůstat bezpečná'
date: '2021-01-09'
author: Piráti Jihočeský kraj
image: 2020/tz_cf.png

description: 'Na Celostátním fóru Pirátů, které proběhlo kompletně online, vystoupil během tiskové konference také lídr jihočeské kandidátky pro nadcházející sněmovní volby katovický rodák Lukáš Kolářík. Ten je již v současné době poslancem, věnuje se exekucím a vnitřní bezpečnosti České republiky.'
tags:
  - Volby
  - Lukáš Kolářík
---
**Na Celostátním fóru Pirátů, které proběhlo kompletně online, vystoupil během tiskové konference také lídr jihočeské kandidátky pro nadcházející sněmovní volby katovický rodák Lukáš Kolářík. 
Ten je již v současné době poslancem, věnuje se exekucím a vnitřní bezpečnosti České republiky.**


*„V tomto volebním období jsem měl na starost jednu z programových priorit Pirátů, kterou je reforma exekucí. Se svým týmem jsme připravili novelu exekučního řádu, 
která stanoví místní příslušnost exekutorů, která stanoví spravedlivý systém vymáhání pohledávek v ČR. Naším zájmem je jak splacení pohledávek tak, aby 
dlužníci nebyli vyloučeni mimo systém, na čemž poté tratí celá republika. S ohledem na krizi, která nás pravděpodobně čeká, a s přibývajícím počtem lidí ve 
finančních problémech, bude třeba reformu dotáhnout co nejdříve. Z pozice místopředsedy výboru pro bezpečnost se věnuji tématům policie, hasičů, 
záchranky nebo problematice držení střelných zbraní. Je důležité, aby Česká republika zůstala nadále tak bezpečná, jako je nyní,“* charakterizoval své působení a záměry Lukáš Kolářík, který obhajuje mandát za Jihočeský kraj.


O práci Pirátů v Jihočeském kraji budou Piráti dále informovat, sledovat je můžete 
[na Facebooku](https://www.facebook.com/pirati.jck), 
[Twitteru](https://twitter.com/PiratiJcK) a 
[na webu](https://jihocesky.pirati.cz/). Kontaktovat je můžete buď [přímo](https://jihocesky.pirati.cz/lide/), 
nebo přes [krajské expertní týmy](https://jihocesky.pirati.cz/pripoj-se/). 