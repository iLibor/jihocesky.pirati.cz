---
layout: post
category: blog
published: true
title: 'Máme plán činnosti Kontrolního výboru Zastupitelstva Jihočeského kraje na rok 2021'
date: '2021-02-22'
author: Piráti Jihočeský kraj
image: 2021/jan-novak-2.jpg

description: 'Na posledním jednání Zastupitelstva Jihočeského kraje byl schválen plán činnosti kontrolního výboru, jehož předsedou je pirátský neuvolněný zastupitel Jan Novák. Ten byl také předkladatelem návrhu, který počítá s dokončením již započaté kontroly Jihočeské centrály cestovního ruchu (JCCR), prověření podnětu ohledně dotačního programu „Podpora sportovní činnosti dětí a mládeže“, dále s kontrolou poskytování odměn zaměstnancům krajského úřadu v roce 2020 a vyřizování stížností a podnětů občanů a petic.'
tags:
  - Zastupitelstvo
---
**Na posledním jednání Zastupitelstva Jihočeského kraje byl schválen plán činnosti kontrolního výboru, jehož předsedou je pirátský neuvolněný zastupitel Jan Novák. 
Ten byl také předkladatelem návrhu, který počítá s dokončením již započaté kontroly Jihočeské centrály cestovního ruchu (JCCR), prověření podnětu ohledně dotačního programu „Podpora sportovní činnosti dětí a mládeže“, 
dále s kontrolou poskytování odměn zaměstnancům krajského úřadu v roce 2020 a vyřizování stížností a podnětů občanů a petic.**

V plánu činnosti je dále kontrola správnosti uveřejnění smluv v registru, zveřejňování informací u krajem zřizovaných či zakládaných organizací, aktuálnost v této souvislosti uváděných údajů, pak 
také kontrola zakázek malého rozsahu a kontrola vyřazování majetku. 

Kontrolní výbor má 13 členů a jeho smyslem je kontrolovat plnění usnesení zastupitelstva a rady kraje, kontrolovat dodržování právních předpisů ostatními výbory a krajským úřadem na úseku 
samostatné působnosti a plnit další kontrolní úkoly, jimiž ho pověří zastupitelstvo kraje. 

Již v prosinci roku 2020 byl předsedou kontrolního výboru zvolen Jan Novák, který je na této pozici neuvolněný. 

*„Jsem rád, že jako opozice máme na starosti právě kontrolní výbor. Se všemi jeho členy, kteří o to měli zájem, jsem se osobně sešel, abych s nimi vzájemně probral představy našeho fungování
 a spolupráce. Zároveň jsem sbíral jejich podněty, které jsem následně zařadil do kontrolního plánu, ten jsem pak předložil ke schválení všem členům výboru najednou a po odsouhlasení 
 také Zastupitelstvu Jihočeského kraje, kde byl celý plán bez výhrad schválen,“* popsal přípravu plánu činnosti Jan Novák.

O práci kontrolního výboru a Pirátů v Jihočeském kraji budeme dále informovat. Sledovat nás můžete 
[na Facebooku](https://www.facebook.com/pirati.jck), 
[Twitteru](https://twitter.com/PiratiJcK) a 
[na webu](https://jihocesky.pirati.cz/).




 
