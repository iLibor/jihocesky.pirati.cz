---
layout: post
category: blog
published: true
title: 'Co konkrétně jsme podpořili na čtvrtečním jednání Zastupitelstva Jihočeského kraje?'
date: '2021-02-11'
author: Piráti Jihočeský kraj
image: 2021/11022021-2.jpg

description: 'Na čtvrtečním zasedání krajského zastupitelstva jsme hlasy členů našeho zastupitelského klubu podpořili mnoho spíše formálních návrhů. Proti jsme byli pouze v případě daru silnice v obci Dolní Lhota, protože odbor dopravy nedoporučoval převzetí této místní komunikace Jihočeským krajem. Dále se někteří z nás zdrželi hlasování v případě jmenování některých lidí do funkce přísedících krajského soudu.'
tags:
  - Zastupitelstvo
---
**Na čtvrtečním zasedání krajského zastupitelstva jsme hlasy členů našeho zastupitelského klubu podpořili mnoho spíše formálních návrhů. Proti jsme byli pouze v případě daru silnice v obci Dolní Lhota, 
protože odbor dopravy nedoporučoval převzetí této místní komunikace Jihočeským krajem. Dále se někteří z nás zdrželi hlasování v případě jmenování některých lidí do funkce přísedících krajského soudu.**

**Co konkrétně jsme podpořili?**

  - Dotace nemocnicím založeným Jihočeským krajem ke krytí mimořádných odměn zaměstnanců nemocnic v souvislosti s pandemií COVID-19,
  - způsob rozdělení finančních prostředků v rámci dotačního řízení pro poskytovatele sociálních služeb,
  - dotaci ve výši 400 tisíc korun Nadačnímu fondu jihočeských olympioniků,
  - dotaci pro krajské knihovny na rozvoj nekrajských knihoven, peníze jsou určeny na nákup knih,
  - smlouvu o vzájemném zajištění dopravní obslužnosti území Jihočeského kraje a Kraje Vysočina veřejnou osobní dopravou, týká se to jak autobusů, tak i vlaků,
  - plány práce dopravního výboru, výboru pro zdravotnictví, výboru pro výchovu, vzdělávání a zaměstnanost a výboru pro venkov, zemědělství a životní prostředí,
  - zastupitelstvem byl také schválen plán kontrolního výboru, jehož předsedou je náš zastupitel Jan Novák.

Při našem hlasování vždy vycházíme ze základních principů Pirátů. Pečlivě studujeme všechny podklady a rozhodujeme se na základě všech dostupných informací. Pokud jich pro naše rozhodnutí nemáme dost, 
sháníme další, ptáme se, zjišťujeme okolnosti. 

O naší práci chceme dále informovat a můžete se nás i na cokoli ptát.

Sledovat nás můžete 
[na Facebooku](https://www.facebook.com/pirati.jck), 
[Twitteru](https://twitter.com/PiratiJcK) a 
[na webu](https://jihocesky.pirati.cz/). Kontaktovat nás můžete buď [přímo](https://jihocesky.pirati.cz/lide/), 
nebo přes [krajské expertní týmy](https://jihocesky.pirati.cz/pripoj-se/).




 