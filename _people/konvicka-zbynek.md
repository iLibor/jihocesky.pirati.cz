---
uid: zbynek.konvicka
name: Zbyněk Konvička
titles:
  before: 
  after:
category:
img: people/zbynek.konvicka.2020.jpg
description: člen MS Písecko a zastupitel v Písku
mail:
- zbynek.konvicka@pirati.cz
mob: +420 722 920 766
profiles:
  github:
  facebook:				
  twitter:
  linkedin:
ordpms: 13 
---
Narodil jsem se 25. března 1975 ve Strakonicích, kde jsem žil do 30 let. V roce 2005 se stěhuji do lázeňské obce Vráž u Písku, abych od roku 2008 zakotvil v bývalém krajském městě Prácheňska v Písku.

Vystudoval jsem Gymnázium ve Strakonicích a Sociálně-právní akademii v Prachaticích. V průběhu studia jsem se specializoval na humanitní vědy a především sociální oblast. Praxi jsem vykonával v Okresní manželské a předmanželské poradně ve Strakonicích, na sociálním odboru Okresního úřadu ve Strakonicích a ve stacionáři pro mentálně postižené děti a mládež ve Strakonicích.

V letech 1996–1998 jsem pracoval jako okresní protidrogový koordinátor na Okresním úřadě ve Strakonicích. Zabýval jsem se především primární protidrogovou prevencí na základních a středních školách v okrese Strakonice a zastával principy racionální protidrogové politiky s důrazem na informovanost a kvalitní trávení volného času před represivními zákazy. V té době jsem absolvoval dvě roční vzdělávání: prvním bylo pro protidrogové koordinátory od Meziresortní protidrogové komise při Úřadu vlády České republiky a druhé pak se věnovalo sociálnímu managementu a prevenci sociálně-patologických jevů. Praxi jsem absolvoval v terapeutické komunitě Němčice u Volyně u dospělých závislých na návykových látkách a pak v Kontaktním centru v Praze -Holešovicích, kde pomáhají drogově závislým včetně streetworkeři těm, co se ocitli na ulici. Během své praxe jsem spolupracoval na největším epidemiologickém a sociologickém průzkumu, který vůbec poprvé v historii města mapoval celý okres Strakonice ohledně nelegálních drog, sociálně-patologických jevů, zkušeností se sexem, šikanou, možnostech trávení volného času a atmosféře v rodinách a ve školách.  

V letech 1992–1997 jsem hrál v pop-punkové kapele regionálního významu s názvem Apples, s níž jsme vydali 4 demosnímky a odehráli téměř šest desítek koncertů. Od roku 2000 doposud pořádám sám nebo s přáteli koncerty mnoha žánrů, přednášky či besedy pod hlavičkou Společnost za práva zrcadel – nezávislá kulturní jednotka Prácheňska. Od roku 2010 jsem členem spolku Pod čarou, provozující alternativní kulturní scénu Divadlo Pod čarou v Písku.

Jako redaktor jsem prošel několika redakcemi regionálních novin – Listy Strakonicka, Písecký deník a Písecké postřehy. Pracoval v mezičase také jako vychovatel, projektový manažer, skladník a obchodní zástupce.

Od roku 2010 doposud pracuji v neziskové organizaci Institut pro památky a kulturu jako redaktor. Každý den aktualizujeme internetový portál PROPAMÁTKY, vydáváme stejnojmenný časopis a pořádáme konference o obnově a financování památek. V roce 2019 jsem obdržel 1. místo za kategorii Internet v soutěži Média na pomoc památkám.

Miluji cestování a turistiku, jízdu na kole, kulturu všech barev a vůní, kvalitní knihy: hlavně od Stephena Kinga a Ray Bradburyho, a vedle toho se věnuji papírovému modelářství, sbírám a tvořím především papírové modely legendárního tvůrce arch. Richarda Vyškovského.

Mým velkým zájmem je sledovat veřejné a kulturní dění v Písku, v Jihočeském kraji, v republice i ve světě, a aktivně se k němu vztahovat. 

Od roku 2014 jsem členem Osadního výboru Hradiště za Piráty, městské části Písku, kde se s kolegy snažíme především o propojování místní komunity prostřednictvím kulturně-společenských a sportovních akcí. 

V letech 2018 až 2019 jsem byl vedoucím mediálního odboru jihočeských Pirátů. V roce 2017 jsem kandidoval poprvé, a to do sněmovních voleb jako člen Pirátské strany za krajské sdružení Jihočeský kraj. 

V roce 2018 jsem kandidoval za Piráty v komunálních volbách do zastupitelstva města Písku. Od roku 2018 jsem zastupitelem města Písku, druhé období členem Osadního výboru Hradiště a také předsedou komise kulturní a cestovního ruchu města Písku.
